# AV Dwengo VZW - 7 maart 2022

## Welkom

### Aanwezig

- Francis wyffels, bestuurder
- Marie-Paule Buysse
- Michaël Verbeeck
- Mieke De Ketelaere
- Natacha Gesquière, bestuurder
- Nele Van Beveren, bestuurder
- Peter Bertels, bestuurder
- Tom Neutens
- Wim Heirman, bestuurder

### Verontschuldigd

- Jeroen Bourgonjon

## Jaarrekening 2021 en begroting 2022

Wim stelt de balans en jaarrekening 2021 voor. Peter stelt de begroting voor 2022 voor. 
Uit de cijfers blijkt dat Dwengo VZW de voorbije jaren een heel voorzichtig en doeltreffend financieel beleid heeft gevolgd. Met de financiële middelen die we de voorbije jaren opgebouwd hebben, zullen we dit jaar nieuwe voorraad aankopen van Sociale Robot kits.

De Algemene Vergadering keurt de balans, de jaarrekening en de begroting unaniem goed.
Kwijting bestuurders
Francis vraagt de leden van de Algemene Vergadering om kwijting te verlenen aan de bestuurders.

De Algemene Vergadering verleent unaniem kwijting aan alle bestuurders.

## Nieuwe statuten

De nieuwe Wet van Vennootschappen en Verenigingen vergt enkele aanpassingen aan de statuten. Het Bestuursorgaan heeft de nodige aanpassingen gedaan.

Belangrijkste aanpassing is de opsplitsing van het doel in een Belangeloos Doel en een Voorwerp. De vernieuwde  statuten reflecteren nu de brede scope die Dwengo VZW heeft ontwikkeld sinds de oprichting in 2009 en de kernwaarden (innovatie, onderzoeksgedreven, inclusief en maatschappelijk relevant). 
Mieke stelt voor om het voorwerp, d.w.z. de concrete acties waarvoor men bij Dwengo terecht kan, op te nemen op de website. Het Bestuur neemt deze suggestie mee.

De Algemene Vergadering keurt de nieuwe statuten unaniem goed.
Update van de lopende projecten en overleg

## Erkenning Dwengo VZW als goed doel

We zijn geslaagd voor onze evaluatie. Dwengo VZW is vanaf nu erkend als goed doel voor fiscaal aftrekbare giften. 

## Project: Computationeel Denken

Leerpad computationeel denken met assessment tools en expliciete koppeling met de eindtermen.

Conclusie: de tools die we aan het ontwikkelen zijn, zijn duidelijk bijzonder doeltreffend en efficiënt. Leerkrachten kunnen er na een korte opleiding snel zelf mee aan de slag.

## Project: Sociale robot

De workshop en het materiaal voor de sociale robot zijn klaar. We zijn nu grote stappen aan het zetten om het materiaal helemaal 100% klaar te stomen voor grootschalige productie en verkoop.
Wisselwerking met leerkrachten

Natacha vult aan hoe de verschillende leerpaden in de praktijk uitgetest worden en geeft een aantal voorbeelden van hoe die wisselwerking met leerkrachten al geleid heeft tot nieuwe inzichten en verbeteringen en uitbreidingen.

Michaël merkt op dat het heel fijn is dat er fors wordt samengewerkt met alle stakeholders.

## Project: WeGoSTEM

We hebben het WeGoSTEM-materiaal nu beschikbaar om uit te lenen in verschillende bibliotheken in heel het land. Dat loopt ongelofelijk goed.
Nele deelt de feedback die we van de verschillende leerkrachten kregen in verband met deze nieuwe aanpak: uitlenen en uitrollen in de klas met de eigen laptops van de school.

## AI 4 Belgium

Nele zit volgende week in een panelgesprek “Empowering Next Generation with AI Skills” in de context van AI for Belgium (in de EU AI week). Mieke voegt nog toe dat de Koning ook zal meevolgen.
Wallonië

Mieke vraagt hoe het loopt in Wallonië. Francis vult aan dat we voor WeGoSTEM al heel wat vertaald hebben, maar dat geldt nog niet voor alle andere projecten. We hebben in elke provincie een aantal bibliotheken gecontacteerd, dus daar zijn we op weg, maar dat loopt allemaal wat trager.

Mieke vult aan dat de uptake van technologie in het algemeen wat moeilijker is in Wallonië.

Waarom precies is niet duidelijk. Maar het lijkt wel dat je in Wallonië echt fysiek moet langsgaan.

Marie-Paule suggereert om via de lerarenopleiding te gaan.

Nele suggereert om ook de lerarenopleiding van de Haute École de Namur nog eens te contacteren die enkele jaren geleden als vrijwilliger optraden voor WeGoSTEM.

## Dwengo op de iSTEM-blog

Marie-Paule wil graag Dwengo op de blog plaatsen als goed doel en om mensen naar de website van Dwengo te lokken. 

Peter vult aan dat er nog een pagina https://www.dwengo.org/support komt met meer uitleg over hoe mensen Dwengo (ook financieel) kunnen ondersteunen.

## Volgende vergadering

De volgende algemene vergadering zal doorgaan op 12 september 2022 om 20 uur. 




