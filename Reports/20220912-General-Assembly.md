# AV Dwengo VZW - 12 september 2022

## Welkom

### Aanwezig

- Francis wyffels, bestuurder
- Jeroen Bourgonjon
- Marie-Paule Buysse
- Michaël Verbeeck
- Mieke De Ketelaere
- Natacha Gesquière, bestuurder
- Nele Van Beveren, bestuurder
- Peter Bertels, bestuurder
- Tom Neutens

### Verontschuldigd

- Wim Heirman, bestuurder



## Onderzoeksresultaten dr. ir. Tom Neutens

Tom heeft afgeopen vrijdag succesvol zijn doctoraat verdedigd. Tom is de drijvende kracht achter de succesvolle Dwengo Blockly simulator. Die heeft nu meer dan 1000 gebruikers per maand!

Tijdens zijn doctoraat heeft Tom een assessment tool ontwikkeld om leerkrachten te helpen om kwaliteit van code van leerlingen te beoordelen. Zowel het eindresultaat van het uiteindelijke programma, als het pad waarmee de leerlingen tot hun oplossingen gekomen zijn, worden meegenomen in een visualisatie. Vanaf 2023 willen we dat verder uitwerken tot een bijzonder handig en gebruiksvriendelijk dashboard waarin leerkrachten in real-time kunnen zien welke leerlingen bijkomende hulp nodig hebben.

Vanaf 1 januari 2023 komt Tom het team Dwengo vzw formeel bevestigen.

AV wenst Tom uitdrukkkelijk en van harte te feliciteren met zijn doctoraat!



## Sociale Robot

Sociale Robot is nu helemaal afgewerkt. We hebben 1000 kits voorzien. Er zijn er nu al 250 klaar voor verkoop. Behalve de microcontroller, omdat we daar met leverproblemen zitten. Maar dat zou eind oktober in orde moeten komen.

Ergens in december willen we een productie-dag voorzien voor de komende 750 kits.

Francis zoekt een goeie datum in een weekend in december. Er is alvast veel enthousiasme bij de AV om mee te komen kits samenstellen en dozen plooien en inpakken.



## Evolutie van de website

De nieuwe Dwengo-website die we vorige keer getoond hebben, is nog veel verder uitgebreid. 

Op de vergadering blijkt opnieuw dat we gi-gan-tisch veel informatie hebben en dat het nog niet altijd allemaal voor iedereen helder is. Er komen een paar suggesties, o.m. van Michaël en Marie-Paule. Natacha laat ook weten dat er daarvan al een paar op de planning staan, maar dat is dus nog in uitvoering.

Marie-Paule laat ook weten dat de afzonderlijke leerpaden bijzonder drempelverlagend zijn voor de leerkrachten. Proficiat!

We spreken af om nog eens een namiddag af te spreken om de website verder gebruikersvriendelijker te maken: Jeroen en Marie-Paule zijn alvast enthousiast om hieraan mee te werken!



## Aanpak WeGoSTEM 2022-2023

Na vele succesvolle jaren WeGoSTEM waarbij het materiaal naar de scholen gebracht werd, hebben we afgelopen schooljaar voor het eerst een uitleensysteem met de Vlaamse bibliotheken uitgewerkt. 
Nele licht de resultaten toe van de evaluatie-enquête bij de bibliotheken. Vorig jaar was een opstartjaar waarin minstens 40 scholen het materiaal uitgeleend hebbben (waarvan we weten). Antwerpen liep voorlopig nog wat minder vlot met de bibliotheek, maar daar zetten we volgend schooljaar meer op in.

Bibliotheken zijn vragende partij om ook een evaluatieformulier mee in de boxen te stoppen. Dat zal ons ook helpen om betere inschatting te maken van het aantal bereikte leerlingen.
De Bibliobus in Luxembourg werkt ook goed, maar de andere provincies hebben we in 2021 nog niet op de rails gekregen. Dat is dus een werkpunt voor 2022-2023.
Uitleenperiode van 2 weken lijkt voor de meeste scholen perfect haalbaar. Voor grote scholen is dat soms net iets te kort, maar bibliotheken kunnen daar flexibel mee omspringen.
Nu staat al het materiaal weer bij ons voor controle en dan vertrekt het volgende week opnieuw voor uitleningen vanaf oktober 2022.

Alle leerkrachten die met WeGoSTEM aan de slag gaan, doen dat nu ook via de leerpaden op de nieuwe website!

Michaël heeft nog wat suggesties om naast de leerdoelen ook de STEM-competenties op te nemen in de evaluatie voor de leerkrachten. Marie-Paule sluit zich hierbij aan. Vooral probleemoplossend denken is daarbij belangrijk.

Michaël is daarnaast ook op zoek naar materiaal voor de B-stroom in het secundair onderwijs. Daar is nu niet zo veel materiaal voor beschikbaar op de markt. Michaël ziet hier kansen in voor Dwengo VZW.
Marie-Paule en Natacha hebben de sociale robot recent nog ingeleid op twee secundaire scholen met arbeidsmarktfinaliteit. En de leerkrachten waren daar super enthousiast over!

Marie-Paule pleit ervoor om vanuit Dwengo ook op de verschillende lerarenopleidingen te werken (Bachelor Leerkrachten). Francis haalt een project aan met de HOGENT en een resonantiegroep waarin ook Michaël zetelt.

Terloops merkt Jeroen ook op dat hij op twee dode links stoot bij bestellen van het WeGoSTEM-pakket in de bibliotheek van [Leuven en Kortrijk](https://dwengo.org/learning-path.html?id=630c864300a14515d18904f6&te=true#WaarOntlenen-v1;nl;3).







## Varia


## Volgende vergadering

De volgende algemene vergadering zal doorgaan op **XXX 2023 om 20 uur**. 




